# Study
Compilation of my subjects taken at UIO, some assignment may be missing.

## INF1000 – Introduksjon til objektorientert programmering
Emnet er en introduksjon til programmering og gir en god basis for videre studier i informatikk, men det er også egnet for deg som kun ønsker å forstå hva programmering er. Emnet forutsetter ingen forkunnskaper i programmering. Det gir en første innføring i Python og hvordan man utvikler algoritmer, inkludert bruk av lister, filer og kommunikasjon med bruker. Det blir lagt spesiell vekt på objektorientert programmering.

## INF1010 – Objektorientert programmering
Emnet er en fortsettelse av IN1000 – Introduksjon til objektorientert programmering og går dypere inn på objektorientert programmering; arbeidsspråket er Java og det blir gitt en innføring i det. Emnet tar også opp noen nyttige datastrukturer og algoritmer

## INF1050 - Systemer, krav og konsekvenser
Dette emnet gir forståelse i utvikling og bruk av digitale systemer. I den første halvdelen av emnet er fokuset på systemenes samfunnsmessige konsekvenser, brukernes aktiviteter og etikk. I den andre halvdelen tas dette videre og fokuset er på hvordan systemer utvikles sett fra et software engineerings perspektiv.

## INF1060 – Introduksjon til operativsystemer og datakommunikasjon
Emnet gir en innføring i operativsystemer, sett både fra brukerens og programmererens synspunkt, og fra maskinens side. Det vil også gi innsikt i hvordan dagens datakommunikasjon foregår og hvordan man lager programmer som benytter slik kommunikasjon. Programmeringsspråket C benyttes, og en grunnleggende introduksjon vil bli gitt.

## INF1080 – Logiske metoder
Dette er et emne i grunnleggende matematiske og logiske metoder. Det legges vekt på forståelse og tilvenning av matematiske begreper og notasjon som er relevante for et studium i informatikk. Emnet øver opp evnen til å tenke systematisk fra antakelser, løse teoretiske problemer, samt formalisere og gjennomføre matematiske resonnementer selv.

## INF1300 – Databaser og datamodellering
Dette emnet handler om hva databaser er, og hva som skiller dem fra vanlige filer. En metode for utforming (design) av en database for et gitt anvendelsesområde (resultatet kalles en datamodell). Bruke SQL til å realisere datamodellen som en fysisk database og til å legge inn, endre og slette data i databasen. Grundig trening i å bruke SQL som spørrespråk. Videre handler emnet om hvordan SQL kan brukes i programmeringsspråket Java. En enkel introduksjon til teorien for relasjonsdatabaser.

## INF1400 – Digital teknologi
Dette er et kurs i grunnleggende digital teknologi. Kurset gir en innføring i kombinatorisk logikk, fra elementær boolsk algebra til sekvensielle kretser, registre og tellere. Implementering av enkle boolske funksjoner i en digital halvlederteknologi, CMOS.

## INF2220 – Algoritmer og datastrukturer
Emnet gir en gjennomgang av datastrukturer som stakker, trær, grafer, hashtabeller og prioritetskøer, samt algoritmer for sortering, søking, innsetting og så videre knyttet til disse. Ulike implementasjoner vurderes med vekt på effektivitet, programstruktur og abstrakte datatyper. Viktige elementer i emnet er rekursiv programmering samt vurdering og beskrivelse av programmers effektivitet.

## INF2270 –  Datamaskinarkitektur
Programmering i assemblerspråk, oppbyggingen av datamaskiner. Dessuten vil studenter som ikke har INF1400 – Digital teknologi (nedlagt) få en innføring i kretsteknikk mens de som ikke har INF1060 – Introduksjon til operativsystemer og datakommunikasjon (videreført) vil bli gitt opplæring i programmeringsspråket C.

## INF2440 – Effektiv parallellprogrammering
Emnet vil gi kunnskap om ulik bruk av parallellitet på en multicore datamaskin og særlig gi innsikt i hvordan og når man i Java kan utvikle parallelle programmer som kan bli klart raskere eller enklere enn et sekvensielt program som løser det samme problemet.
